---
layout: page
title: O mnie - Aleksandra Demko
permalink: "/o-mnie/"
---
Trener, coach, rekruter, menadżer, właściciel firmy, podróżnik... To słowa, za którymi kryje się blisko 10 - letnie doświadczenie związane z działalnością rozwojową, to również 7 lat pracy na stanowiskach menadżerskich, to 1,5 - roczna podróż w nieznane.

Kocham ludzi. Lubię obserwować. Jestem optymistką. MIędzy innymi te cechy pomagają mi realizować z sukcesem różne projekty. 
Wierzę, że nigdy nie jest za późno na podejmowanie różnych wyzwań, a jeśli się czegoś bardzo chce, to można to zaplanować i z sukcesem to zrealizować. 

Człowiek, jego umysł, spojrzenie na świat, motywy działań - to zawsze znajdowało się w centrum moich zainteresowań. Spotkanie z drugą osobą zawsze było i jest  dla mnie unikalnym i ważnym doświadczeniem. Nie mają znaczenia okoliczności takiego spotkania - wymiana myśli jest podstawą inspiracji i działania.

Uwielbiam czytać, wygrzewać się z książką w ręku na plażach. Jednocześnie urzeka mnie piękno roztaczającej się natury, maszerwowanie tygodniami po górach - to jedno z moich najcenniejszych wspomnień. 
 
